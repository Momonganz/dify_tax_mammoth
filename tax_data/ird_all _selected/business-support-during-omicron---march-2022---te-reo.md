Maehe 2022 ird.govt.nz The information in this document was current at the time of publication. Please refer to our website for the most up-to-date information. Pakihi Ngā Ūmanga Ngā moni kia anga whakamua tonu tō pakihi Kua whakaputaina e te Kāwanatanga Ngā Utu Tautoko KOWHEORI 19 e 3 i ia raua wiki. He $4,000 te rahinga o ia utunga, me te $400 mā ia kaimahi (atu ki ngā kaimahi 50). Me tono koe mō ia utu. I tuwhera te tono mō ngā utu 1 i te 28 o Pēpuere. Kia whiwhi ai i tēnei utu, me whakaatu e koe kua heke ō moni whiwhi mā te 40% i roto i te 7 rā ahakoa te wā i waenga i te 16 o Pēpuere 2022 me te 4 o Āperira 2022, tēnā i tētahi wiki noa i waenga i te 5 o Hānuere me te 15 o Pēpuere i te tau 2021, 2022 rānei. I tuwhera te tono mō ngā utu 2 i te 14 o Maehe. Kia whiwhi ai i tēnei utu, me whakaatu e koe kua heke ō moni whiwhi mā te 40% i roto i te 7 rā ahakoa te wā i waenga i te 7 o Maehe 2022 me te 4 o Āperira 2022, tēnā i tētahi wiki noa i waenga i te 5 o Hānuere me te 15 o Pēpuere i te tau 2021, 2022 rānei. I tuwhera te tono mō ngā utu 3 i te 28 o Maehe. Kai whiwhi ai i tēnei utu, me whakaatu e koe kua heke ō moni whiwhi mā te 40% i roto i te 7 rā ahakoa te wā i waenga i te 21 o Maehe 2022 me te 4 o Āperira 2022, tēnā i tētahi wiki noa i waenga i te 5 o Hānuere me te 15 o Pēpuere i te tau 2021, 2022 rānei. E wātea ana he mōhiohio anō ki te paetukutuku a Te Tari Taake i ird.govt.nz/csp Te whakakore i ngā whiu me ngā itarete i runga i ngā utunga tāke tōmuri Mēnā i tōmuri tō utu tāke nā te KOWHEORI-19 ka taea pea e Te Tari Taake te tango ngā whiu me ngā itarete i tukuna. I te nuinga o te wā ka mahia aunoatia tēnei. Me tuku he karere ki Te Tari Taake mā tō pūkete myIR i ird.govt.nz mēnā he pātai tāu mō tēnei. Te whakaroa i te wā utu i ō tāke Mēnā kāore e taea e koe te utu ō tāke i te wā tika nā te KOWHEORI-19, ka taea e koe te utu haere i roto i te wā. He whakaritenga utu wāhanga tēnei, ā, ka taea e koe te whakatū i roto i tō myIR i ird.govt.nz, mā te waea atu rānei ki Te Tari Taake i 0800 227 774. Mēnā ka tohua e koe te pouaka e kī ana he pānga nui tō te KOWHEORI ki a koe, ka tangohia e mātau ngā whiu me ngā itarete mai i ō pire tāke o nā tata nei. Me mātua utu ngā tāke i mua o te 7 o Āperira 2024 hei whakaiti i te itarete me ngā whiu. Mēnā he nui atu tō hiahia āwhina i tēnei, me whakapā atu ki Te Tari Taake. Ka whakaae pea rātau ki tētahi mahere utu roa ake, i ētahi wā rānei te whakakore i ētahi o ngā tāke. Pūtea taurewa itarete iti, kore rānei Mēnā he iti iho i te 30% ō moni whiwhi o nā tata nei ki tērā i tērā tau, ka āhei pea ki te whiwhi pūtea taurewa mai i te Kaupapa Kapewhiti Pakihi Iti (SBSC) a te Kāwanatanga. Tērā pea atu ki te $20,000, me te $1,800 mō ia kaimahi wā tūturu, atu ki te $110,000 te mōrahi. Ka āhei koe ki te mino i te rahinga katoa i te wā kotahi, atu ki ngā tangohanga motuhake e 4 rānei ka tangohia i mua o te mutunga o te tau 2023. E 5 tau te roa o te wā me ea i a koe. Ko ngā tau e 2 tuatahi o ngā pūtea taurewa hou me nāianei, he kore- itarete, engari me ū koe ki ngā ture o te pūtea taurewa. I muri i tērā, he 3% te itarete. Ka kitea e koe ētahi atu taipitopito i ird.govt.nz/sbcs me te tono mō tētahi pūtea taurewa SBCS i tō pūkete myIR i ird.govt.nz Ngā āwhina mō tō pakihi i te wā e hōrapa ana te Omikona KOWHEORI-19 E whakamārama ana tēnei pepa kōrero meka i ngā āwhina ka taea e tō pakihi mai i te Kāwanatanga i te wā e hōrapa ana te Omikona KOWHEORI-19. ird.govt.nz The information in this document was current at the time of publication. Please refer to our website for the most up-to-date information. Ngā huringa ki ngā pūtea taurewa onāianei Mēnā he pūtea taurewa kē tāu, ka taea pea e koe te mino ētahi anō. Mēnā kua ū koe ki ngā ture o te pūtea taurewa onāianei, ka taea e koe te tono kia whakanuihia ake tō pūtea taurewa mā te $10,000 atu anō. Me te aha, mēnā kāore i tangohia e koe te rahinga katoa e āhei ana koe ki tō pūtea taurewa onāianei, ka āhei koe ki te tāpiri i tēnei rahinga ki tō pūtea taurewa whakarahi ake. He 5 tau te wā utu anō i te pūtea taurewa whakarahi, ā, he kore-itarete ngā tau tuatahi e 2. Ka āhei koe ki te mino i te rahinga katoa i te wā kotahi, i ngā tangohanga motuhake e 4 rānei ka tangohia i mua o te mutunga o te tau 2023. Ka kitea e koe he taipitopito anō i ird.govt.nz/sbcs Ngā moni hei utu i ngā kaimahi me mātua noho ki te kāinga, ā, kāore e taea te mahi Mēnā ka mate ō kaimahi ki te noho ki te kāinga, ā, kāore e taea te mahi i te mea kei te tatari i ngā otinga whakamātautau mō te KOWHEORI, me noho taratahi i te kāinga rānei, ka āhei koe ki tētahi utunga hei āwhina i a koe ki te utu i a rātau. E kīia ana ēnei ko Ngā Utu Hōnea Wā Poto me te Kaupapa Tautoko Whakamatuatanga. He kōrero anō kei workandincome.govt.nz