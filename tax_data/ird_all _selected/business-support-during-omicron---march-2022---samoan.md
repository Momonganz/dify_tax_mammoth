The information in this document was current at the time of publication. Please refer to our website for the most up-to-date information. Business Ngā Ūmanga Mati 2022 O lenei pepa o fa'amatalaga olo'o fa'amatala atu ai le fesoasoani e mafai ona maua e lau pisinisi mai le Malo i le pepesi ai o le fa'ama'i o le KOVITI-19 Omicron. Fesoasoani mo lau pisinisi i taimi pepesi o le KOVITI-19 Omicron Tupe mo le fa'aauauina o lau pisinisi Ua fa'alauiloa e le Malo ia peimeni e 3 o fesoasoani mo le KOVITI-19 (COVID-19 Support Payments) mo le ta'i lua vaiaso. O le tupe e maua mo peimeni taitasi e $4,000, fa'aopoopo i ai ma le $400 mo le tagata faigaluega (e o'o atu i le 50 tagata faigaluega). E moomia lou talosaga mo peimeni taitasi. O le peimeni muamua na tatala talosaga i le 28 Fepuari. Ina ia e agavaa mo le nei pemeni, e moomia lou fa'aalia mai e 40% le maualalo o le tupe maua mo se piriota e 7 aso (7-day period) i le va o le 16 Fepuari 2022 ma 4 Aperila 2022, pe a fa'atusatusa i se vaiaso masani i le va o le 5 Januari ma le 15 Fepuari 2021 po'o le 2022. O le peimeni lona lua na tatala talosaga i le 14 Mati. Ina ia e agavaa mo le nei pemeni, e moomia lou fa'aalia mai e 40% le maualalo o le tupe maua mo se piriota e 7 aso (7-day period) i le va o le 7 Mati 2022 ma 4 Aperila 2022, pe a fa'atusatusa i se vaiaso masani i le va o le 5 Januari ma le 15 Fepuari 2021 po'o le 2022. O le peimeni lona tolu e tatala talosaga i le 28 Mati. Ina ia e agavaa mo le nei pemeni, e moomia lou fa'aalia mai e 40% le maualalo o le tupe maua mo se piriota e 7 aso (7-day period) i le va o le 21 Mati 2022 ma 4 Aperila 2022, pe a fa'atusatusa i se vaiaso masani i le va o le 5 Januari ma le 15 Fepuari 2021 po'o le 2022. O le a maua nisi fa'amatalaga i le upegatafa'ilagi a le Inland Revenue ird.govt.nz/csp Ave'esea o sala ma tupe tului i le tuai ona totogi lafoga Afai ua tuai ona totogi au lafoga ona ua e afaina i le KOVITI-19, e ono mafai e le Inland Revenue ona aveese (remit) sala ma tului. E masani lava ona otometi lona faiga. Afai e iai ni au fesili i le tulaga lea, fa'afeso'otai le Inland Revenue e ala i lau myIR account i le ird.govt.nz Nonōgatupe e maualalo tului pe leai ni tului Afai e 30% le maualalo o lau tupe maua talu ai nei, nai lo le tausaga talu ai, e ono mafai ona e maua se nonōgatupe mai le Malo e ta'ua o le Small Business Cashflow Scheme (SBCS). E mafai ona o'o atu i le $20,000, fa'aopoopo i ai ma le $1,800 mo le tasi le tagata faigaluega tumau e o'o atu le maualuga i le $110,000. O le a mafai ona e nonō le aofa'i atoa i le taimi e tasi, pe fa'afā ona tala a'o le'i o'o i le fa'aiuga o le 2023. E 5 tausaga e totogi ai. O le 2 tausaga muamua o nonōgatupe fou ma nonōgatupe o lo'o iai o le a leai se tului, pe afai e te tausisia aiaiga o le nonōgatupe. A mae'a, ona tului lea i le 3%. E maua nisi fa'amatalaga i le ird.govt.nz/sbcs, ma e mafai ona e talosaga mo se nonōgatupe SBCS e fa'aoga ai lau myIR account i le ird.govt.nz Suiga i nonōgatupe o iai Afai o iai sau nonōgatupe i le taimi nei, e ono mafai ona e agavaa mo se isi. Afai sa e tausisia aiaiga o le nonōgatupe o iai, e mafai ona e talosaga mo se nonōgatupe fa'aopoopo e $10,000. E la gata i lea, afai e te le'i nonōina uma mai le aofa'i atoa e te agavaa iai, o le a mafai ona e talosaga e fa'aopopo iai ma le vaega oloo totoe. O le nonōgatupe fa'aopoopo o le a i totonu o le piriota fou e 5 tausaga e totogi ai, ma o tausaga muamua e 2 o le a leai se tului. E mafai ona e nonō mai le aofa'i atoa i le taimi e tasi, po'o le tala fa'afā a'o le'i o'o i le fa'ai'uga o le 2023. O le a maua nisi fa'amatalga i le ird.govt.nz/sbcs The information in this document was current at the time of publication. Please refer to our website for the most up-to-date information. Telē le taimi e totogi ai lau lafoga Afai e le mafai ona totogi au lafoga i le aso e fa'agata ai ona o le KOVITI-19, e mafai ona e totogiina mo se vaitaimi. E ta'ua lea o le instalment arrangement, ma e mafai ona e talosagaina i lau myIR account i le ird.govt.nz pe valaau le Inland Revenue i le numera 0800 227 774. Afai e te makaina le pusa e fa'ailoa mai ai ua matuā afaina oe i le KOVITI, o le a matou aveesea so'o se sala ma tului mai pili o lafoga lata mai. E tatau ona totogi le lafoga i le aso 7 Aperila 2024 ina ia fa'aitiitia ai tupe tului ma fa'asalaga. Afai e te moomia se isi fesoasoani, fa'afeso'ota'i le Inland Revenue. E ono mafai ona latou talia o se talosaga mo se taimi telē e totogi ai au lafoga, o nisi foi taimi, e aveese (write off) se vaega o le lafoga. Tupe e totogi ai tagata faigaluega o lo'o faanofoesea ma lē mafai ona faigaluega Afai e le o mafai ona faigaluega au tagata faigaluega ma o lo'o nonofo i le fale e fa'atali i'uga o test mo le KOVITI, po'o fa'anofoesea foi, e mafai ona e maua se tupe e fseoasoani i le totogiina o i latou. E ta'ua lea o le Short- Term Absence Payment ma le Leave Support Scheme. Mo nisi fa'amatalaga, asiasi i le workandincome.govt.nz