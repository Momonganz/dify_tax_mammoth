Ngā Whānau Ngā Whānau IR1073 | Hūrae 2024 ird.govt.nz/FamilyBoost 0800 767 287 E tika ana ngā mōhiohio kei tēnei tuhinga i te wā i whakaputaina. Tēnā tirohia tā mātou paetukutuku mō ngā mōhiohio hou rawa. He tiro whānui tēnei pepa meka ki te FamilyBoost, tae atu ki te hunga e taea ana te kerēme me te nui o te moni e taea ana pea te kerēme. He aha te FamilyBoost? He utu tiaki tamariki hou te FamilyBoost hei āwhina i ngā whānau māraurau ki te utu i te kura kōhungahunga (ECE).  Atu i te Hūrae 2024, mēnā e māraurau ana koe, ka taea e koe te kerēme atu ki te 25% o ō utu tiaki tamariki ā-wiki, atu ki te $975 rānei i ia 3 marama. Ka uru ki ngā utu tiaki tamariki ko ngā utu me ngā ratonga kōwhiri, kaua ko ngā koha ka utua e koe. Ko wai e āhei ana ki te FamilyBoost Ko te māraurau ki te FamilyBoost ka whirinaki ki te hunga tiaki i ō tamariki, te moniwhiwhi o tō kāinga tūtahi me te momo tiaki tamariki e utua ana e koe. Ka whiwhi pea koe i te FamilyBoost mēnā: yhe kaitiaki koe o tētahi tamaiti, ētahi tamariki rānei i raro i te 5 tau te pakeke, ykei raro i te $180,000 te nui o te moniwhiwhi o tō kāinga tūtahi, ye utu ana koe i tētahi kaiwhakarato ECE whai raihana, ā yhe kainoho tāke o Aotearoa. Te nui o te moni e taea ana te kerēme Mō te whānau ngā kerēme FamilyBoost, kaua mō ia tamaiti. E hāngai ana te whiwhinga e taea ana e koe ki te moniwhiwhi o tō whānau. Ka heke haere te nui o te moni e taea ana te kerēme mō ngā whānau nui ake i te $140,000 te moniwhiwhi tae atu ki te $180,000. Moniwhiwhi ā-tau a te whānau Te nui o te whakahokinga moni, ka utua i ia hauwhā o te tau Atu ki te $140,000$975 $150,000$731.25 $160,000$487.50 $170,000$243.75 Me pēhea te kerēme i te FamilyBoost Tiakina ngā tārua o ngā nama mai i tō kaiwhakarato ECE. Mena e haere ana ō tamariki ki ngā kura kōhungahunga ECE rerekē, me whai nama mai i ia kaiwhakarato ECE. Atu i te puku o te Hepetema 2024, ka taea e koe te rēhita mō te FamilyBoost i myIR. Hei rēhita me whai: ytakiuru myIR ynama IRD mā ia tamaiti e haere ana ki te ECE yō mōhiohio pēke yngā mōhiohio o tō hoapiri. Atu i te 1 o Oketopa 2024, ka taea e koe te tuku tō kerēme FamilyBoost mō te 1 Hūrae—30 Hepetema i myIR. Ngā wā e taea ana te kerēme E taea ana te kerēme i te Family Boost mō ēnei hauwhā o te tau: yHūrae ki te Hepetema yOketopa ki te Tīhema yHānuere ki te Maehe yĀperira ki te Hune. Me tuku kerēme hou mō ia hauwhā o te tau. Te moniwhiwhi a tō whānau Mēnā e whiwhi utu ā-tau me te utu ā-haora koe, ka whakamahia e mātou ō mōhiohio moniwhiwhi ki te tātai i tō moniwhiwhi ā-whānau. Mēnā he kaimahikuhu koe, ka whakamahia tō whakahokinga tāke moniwhiwhi. Me tuku i ngā whakahokinga tāke moniwhiwhi tōmuri i mua i tō kerēme i te FamilyBoost. Mēnā he hoapiri tāu, ka uru tana moniwhiwhi ki tō moniwhiwhi ā-whānau. Ngā whakaritenga tiaki tamariki E taea ana e ngā mātua kua wehe, e ngā kaitiaki e noho wehe ana rānei te kerēme i te FamilyBoost mēnā: ye tiaki ana koe i te tamaiti/ngā tamariki i ia rā yhe utu ā kōrua mō te ECE yhe motuhake ngā nama i raro i ō kōrua ingoa ake Ngā pūtea i whiwhi koe i Te Manatū Whakahiato Ora (MSD) Ka taea e koe te kerēme i te FamilyBoost mēnā e whiwhi pūtea ana koe i a MSD, ā, he utu ECE hoki āu mō tētahi tamaiti o tō whānau.  ird.govt.nz Haere ki tā mātau paetukutuku mō ngā mōhiohio me te whakamahi i ā mātau ratonga, taputapu hoki. • Takiuru, rēhita rānei ki myIR - whakahaerehia ō tāke me ō whiwhinga mā te ipurangi. • Ngā tātaitai me ngā rauemi - whakamahia ā mātou tātaitai, pepamahi me ngā rauemi, hei tauira, hei tirotiro i tō waehere tāke, rapu i ngā rā tuku mōhiohio, rā utu hoki, tātai i tō utu whakaea pūtea taurewa ākonga. • Ngā puka me ngā aratohu - tikiake i ā mātou puka, aratohu hoki. Kua wareware i a koe tō tuakiri kaiwhakamahi, tō kupuhipa rānei? Tonoa tuihonotia ēnei i te mata takiuru myIR, ā, ka tukuna atu e mātou ki te wāhitau īmēra e puritia ana e mātou mōu. ird.govt.nz/FamilyBoost 0800 767 287 E tika ana ngā mōhiohio kei tēnei tuhinga i te wā i whakaputaina. Tēnā tirohia tā mātou paetukutuku mō ngā mōhiohio hou rawa. Te whiwhi i ētahi atu pūtea āwhina Mēnā e whiwhi ana koe i ētahi atu pūtea āwhina hei āwhina ki te tiaki tamariki, ā, he utu anō āu, ka taea e koe te kerēme i te FamilyBoost. Kāore e taea e koe te kerēme i ngā utu kua utua kētia e tētahi atu pūtea āwhina. Ko tētahi tauira o te pūtea āwhina ko te Pūtea Āwhina a Te Hiranga Tangata Mō ētahi atu mōhiohio Hei tirotiro mēnā e māraurau ana koe, ki te whiwhi whakatau tata rānei o te nui o te moni e taea ana pea e koe te kerēme, haere ki ird.govt.nz/FamilyBoost, waea rānei ki a mātou ki 0800 767 287 Mane ki te Paraire mai i te 8am ki te 5pm.